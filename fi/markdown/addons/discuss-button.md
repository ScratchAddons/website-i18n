---
---

**Mukautettava navigointipalkki** on lisäosa, jonka avulla käyttäjä voi lisätä, muokata tai poistaa Scratchin verkkosivuston navigointipalkin linkkejä sekä muuttaa käyttäjävalikon ulkoasua ja navigointipalkin toimintaa sivua vieritettäessä.

## Tausta

Scratch poisti keskustelufoorumeille vievän Keskustele-linkin verkkosivuston navigointipalkista heinäkuussa 2017.[^1] Alun perin tämä lisäosan tarkoitus oli palauttaa kyseinen linkki ja käyttäjän niin halutessa poistaa Ideat-linkki.

## Ominaisuudet

- Lisää Scratchin navigointipalkkiin uusia Scratchin sivuille tai muille verkkosivustoille vieviä linkkejä.
- Muuta linkkien järjestystä ja nimiä.
- Poista olemassa olevia linkkejä.
- Estä navigointipalkin liikkuminen sivun mukana vieritettäessä.
- Piilota kirjautuneen käyttäjän käyttäjänimi navigointipalkista.

## Asetukset

### Kohteet

Kohteet-asetuksen avulla käyttäjä voi hallita Scratch-logon ja hakupalkin välissä olevia linkkejä. Jokaisella kohteella on seuraavat arvot:

- Nimi: Kohteen kohdalla navigointipalkissa näkyvä teksti
- URL-osoite: Sen sivun osoite, jolle linkki vie. Osoite voi olla suhteellinen (esim. /mystuff) tai absoluuttinen (esim. https://esimerkki.fi).

### Tiivis käyttäjävalikko

Siirtää kirjautuneen käyttäjän käyttäjänimen navigointipalkista käyttäjävalikon kohteeksi.

### Kiinnity

- Näytön yläosaan: Navigointipalkki pysyy näytön yläosassa, kun sivua vieritetään. Scratch toimii oletusarvoisesti tämän vaihtoehdon mukaisesti.
- Sivun yläosaan: Navigointipalkki pysyy sivun yläosassa eikä jää näytön yläosaan, kun sivua vieritetään.

## Tekijät

Alkuperäisen lisäosan teki WorldLanguages. Uudistuksen teki TheColaber.

## Muutosloki

- **v1.0.0** Ensimmäinen versio, joka lisäsi Keskustele-linkin ja käyttäjän halutessa poisti Ideat-linkin.
- **v1.24.0**: Linkeistä tehtiin täysin mukautettavia.
- **v1.28.0**: Tiivis käyttäjävalikko -asetus lisättiin.
- **v1.32.0**: Kiinnity-asetus lisättiin.

## Nippelitietoa

- Tämä on ensimmäinen lisäosa, jolla voi muokata Scratch-verkkosivustoa.
- Tämä on ensimmäinen ja ainut lisäosa, jossa on taulukkomuotoinen asetus.
- Tämä on yksi niistä harvoista lisäosista, joiden tekijöitä ei ole merkitty asetussivulle.

## Galleria

![Tiivis käyttäjävalikko](/assets/img/addons/docs/compact-nav-dropdown.png)

Tiivis käyttäjävalikko.

## Aiheeseen liittyvät

- [Taulukkomuotoinen asetus -vetopyyntö (numero 2875)](https://github.com/ScratchAddons/ScratchAddons/pull/2875)
- [Mukautettava editorin valikkorivi](https://scratch.mit.edu/scratch-addons-extension/settings#addon-custom-menu-bar)

[^1]: https://scratch.mit.edu/discuss/topic/269283/
