---
title: Lisäosien perusteet
---

## Mikä on lisäosa?
Lisäosa on käyttäjäskripti, käyttäjätyyli tai näiden kahden yhdistelmä, joka suoritetaan Scratch-sivustolla tai -editorissa. Esimerkiksi  "Editorin hakupalkki" -lisäosassa on käyttäjäskripti, joka lisää hakuosion editoriin, ja käyttäjätyyli, joka määrittelee lisätyn osion tyylin.

## Mikä on käyttäjäskripti?
[Käyttäjäskripti](/docs/develop/userscripts) on JavaScript-tiedosto, joka suoritetaan joka kerta, kun käyttäjä lataa Scratch-sivun. Niiden avulla voidaan muuttaa HTML-asiakirjaa, lisätä uusia painikkeita, muuttaa Scratch-editorin toimintaa ja paljon muuta.

## Mikä on käyttäjätyyli?
[Käyttäjätyyli](/docs/develop/userstyles) on samankaltainen käyttäjäskriptin kanssa; niille voi määrittää URL-säännön. Käyttäjätyylit kuitenkin lisäävät CSS-koodia JavaScriptin sijaan. Niitä käytetään usein käyttäjäskriptien lisäämien elementtien ulkonäön muuttamiseen. Niitä voidaan käyttää myös Scratchin alkuperäisten elementtien muuttamiseen, jolloin niistä käytetään yleensä nimitystä "teema".

## Minkälainen lisäosan tulisi olla?

<!-- TEHTÄVÄ: Tee tästä osiosta oma sivunsa -->
Saatat pohtia, pitäisikö luoda uusi lisäosa vai muokata olemassa olevaa.
Jos kaksi lisäosaa jakaa jotakin näistä, ne pitäisi mahdollisesti yhdistää.
- Molemmat tarvitsevat tai eivät tarvitse lupia, jotka vaativat vuorovaikutusta käyttäjän kanssa (kuten ilmoitukset).
- Ne jakavat paljon koodia.
- Käyttäjä voisi olettaa, että lisäosa tarjoaa molemmat ominaisuudet.
- Jos ne ovat erillään, ne häiritsevät toisiaan.

Muista, että lisäosat ovat käyttäjien mukautettavissa - uuden toiminnon lisäämisen ei pidä vaikuttaa lisäosan aiempiin käyttäjiin, ellei niin tehdä tarkoituksellisesti.
