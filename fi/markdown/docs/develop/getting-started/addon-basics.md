---
title: Lisäosien perusteet
---

## Mikä lisäosa oikeastaan on?
Itse asiassa lisäosa ei ole sen enempää kuin käyttäjäskripti, käyttäjätyyli tai näiden kahden yhdistelmä. Jos jotkin näistä liittyvät toisiinsa, tehdään niistä yhdellä nimellä kulkevan lisäosan osia. Esimerkiksi  "Scratch 3 Kehittäjän työkalut" -lisäosassa on käyttäjäskripti, joka vastaa hakulaatikon lisäämisestä editoriin, ja käyttäjätyyli, joka määrittelee lisätyn laatikon CSS-tyylin.

## Mikä on käyttäjäskripti?
Käyttäjäskripti on läjä JavaScript-koodia, joka suoritetaan yhdessä Scratch-välilehden kanssa. Voit määrittää, missä käyttäjäskripti suoritetaan, kuten esimerkiksi pelkästään projektisivuilla. Käyttäjäskriptit ovat samanlaisia selainlaajennusten sisältöskriptien kanssa, ja jos olet käyttänyt käyttäjäskriptien hallintaohjelmaa, tulet huomaamaan, että ne ovat periaatteessa sama asia.
Käyttäjäskripteillä voi muuttaa Scratch-verkkosivuston toimintaa, kuten esimerkiksi lisätä tai poistaa navigointipalkin painikkeita.

## Mikä on käyttäjätyyli?
Käyttäjätyyli on samankaltainen käyttäjäskriptin kanssa; niillekin voi määrittää URL-säännön. Käyttäjätyylit kuitenkin lisäävät CSS-koodia JavaScriptin sijaan. Niitä käytetään usein käyttäjäskriptien lisäämien elementtien ulkonäön muuttamiseen. Niitä voidaan käyttää myös Scratchin alkuperäisten elementtien muuttamiseen, jolloin niistä käytetään yleensä nimitystä "teema".

## Minkälainen lisäosa on käsitteenä?
Saatat pohtia, pitäisikö luoda uusi lisäosa vai muokata olemassa olevaa.
Jos kaksi lisäosaa jakaa jotakin näistä, ne pitäisi mahdollisesti yhdistää.
- Molemmat tarvitsevat tai eivät tarvitse lupia, jotka vaativat vuorovaikutusta käyttäjän kanssa (kuten ilmoitukset).
- Ne jakavat paljon koodia.
- Käyttäjä voisi olettaa, että lisäosa tarjoaa molemmat ominaisuudet.
- Jos ne olisivat erillään, ne voisivat häiritä toisiaan.

Muista, että lisäosat ovat käyttäjien mukautettavissa - uuden toiminnon lisääminen ei vaikuta lisäosan aiempiin käyttäjiin, ellei näin tehdä tarkoituksellisesti.