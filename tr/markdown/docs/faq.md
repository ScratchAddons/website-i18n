---
title: Sıkça Sorulan Sorular
description: Bu sayfa, Scratch Eklentiler uzantısı ve projesiyle ilgili sık sorulan soruları listeler.
---

Bu sayfa, Scratch Eklentileri uzantısı ve projesiyle ilgili sık sorulan soruları listeler.

## Genel sorular

### Scratch Eklentileri Nedir?

Scratch Eklentileri, Scratch sitesi ve proje düzenleyicisi için "hepsi bir arada" bir tarayıcı uzantısıdır. Hem Scratch sitesi hem de proje düzenleyicisi için özellikler ve temalar (dahili olarak eklentiler olarak adlandırılır) sağlar. Scratch Eklentileri'nin misyonu, Scratch topluluğunun birkaç üyesi tarafından geliştirilen mevcut tüm Scratch uzantılarını, userscript'lerini ve userstyle'larını, erişimi kolay tek bir yerde birleştirirken, kullanıcıların hangilerini etkinleştireceklerini seçmelerine izin vermektir.

### Scratch Eklentileri'ni kim yaptı?

Scratch Eklentileri, World_Languages ​​tarafından yönetilen bir ekip projesidir. Bize katkıda bulunan kişilerin listesini [Emeği Geçenler](/tr/credits/) sayfasında bulabilirsiniz. "Scratch Mesajlaşma" ve "Geliştirici araçları" eklentileri başlangıçta griffpatch tarafından oluşturulmuş olsa da, o, eklentileri sürdürmez.

### Scratch Eklentileri neleri içerir?

Scratch Eklentileri, ayrı ayrı etkinleştirilebilen veya devre dışı bırakılabilen 100'den fazla eklenti içerir. Bazı eklentiler ayrıca daha fazla yapılandırılabilir ve bazılarının site teması için karanlık mod gibi ön ayarları vardır. Scratch Eklentileri ayrıca mesajlara, bulut oyunlarına ve ayarlar sayfasına hızlı bir şekilde erişmek için kullanılabilecek bir açılır pencere içerir. Scratch Eklentileri, Almanca, Fransızca, İspanyolca, Japonca ve Türkçe de dâhil olmak üzere birçok dile çevrilmiştir.

### Bu TurboWarp Eklentileri ile aynı mı?

[TurboWarp](https://turbowarp.org/), Scratch Eklentileri'ni yüklemeden düzenleyicilerinde kullanılabilecek Scratch Eklentileri'nden bazı eklentilere sahiptir. Ancak, Scratch Eklentileri ayrıca Scratch sitesi ve açılır ekran için eklentiler de içerir. Bu nedenle, yalnızca TurboWarp kullanarak kod yazsanız bile Scratch Eklentileri'ne sahip olmak yine de yararlıdır.

## Sistem gereksinimleri

### Scratch Eklentileri için sistem gereksinimleri nelerdir?

Scratch Eklentileri, [Google Chrome](https://google.com/chrome/)'un (sürüm 80 ve üzeri), [Microsoft Edge](https://www.microsoft.com/en-us/edge)'nin (sürüm 80 ve üzeri) ve [Mozilla Firefox](https://mozilla.org/firefox/)'un (sürüm 86 ve üzeri) masaüstü sürümlerinde resmî olarak desteklenmektedir ve ayrıca bu tarayıcıları temel alan diğer masaüstü tarayıcılarında da çalışması gerekir. Tam bilgi için lütfen [bu sayfa](../getting-started/installing/)ya bakın.

### Scratch Eklentileri'ni bir mobil cihazda kullanabilir miyim?

Android kullanıcıları için: Evet, ancak önerilmez. Büyük tarayıcılar, Scratch Eklentileri'nin (veya diğer uzantıların) yüklenmesine izin vermez, bu nedenle bunu yapmak için [Kiwi](https://kiwibrowser.com/) gibi tarayıcıları kullanmanız gerekir. Scratch Eklentileri'nin kullanıcı arayüzü, dokunmatik veya küçük ekran boyutuna sahip ortamlarda iyi test edilmemiştir, bu nedenle bazı özellikler beklendiği gibi çalışmayabilir.

iOS ve iPadOS kullanıcıları için: Ne yazık ki hayır. App Store politikası, tarayıcı uygulamalarının yüklenmesine izin vermez; bu, o platformda bulunan tüm tarayıcıların yalnızca yeniden kaplanmış bir Safari tarayıcısı olduğu anlamına gelir. Bu, bazı sorunlara neden olur (aşağıya bakın).

### Scratch Eklentileri'ni Safari'de kullanabilir miyim?

Şu anlık, hayır.

İlk olarak, Safari uzantı mağazasındaki tüm geliştiricilerin mağazada uzantılarını listelemeleri için yıllık bir ücret ödemesini gerektirir. Scratch Eklentileri ekibinin bir gelir kaynağı olmadığı için bu uzantıyı sürdürmeyi oldukça zorlaştırıyor. Ayrıca Safari'de, tarayıcı uzantılarının uygulanmasında bazı temel özellikleri kullanılamaz hâle getiren teknik bir sorun var.

### Çevrim dışı düzenleyicide Scratch Eklentileri'ni kullanabilir miyim?

Scratch Eklentileri, çevrim dışı düzenleyici de dâhil olmak üzere resmî Scratch uygulamasında kullanılamaz.

Bir alternatif olarak ise, proje düzenleyici eklentilerinin çoğu, Windows, macOS ve Linux için [indirilebilir bir uygulama](https://desktop.turbowarp.org/)ya sahip olan [TurboWarp](https://turbowarp.org/)'ta mevcuttur. Ayrıca Google Chrome gibi Aşamalı Web Uygulamalarını (PWA) destekleyen tarayıcılarda TurboWarp düzenleyicisini PWA olarak yükleyebilir ve internet bağlantısı olmadan kullanabilirsiniz.

### Uyumsuz programlar var mı?

Bazı tarayıcı uzantıları ve userscript'ler, Scratch Eklentileri ile etkileşime girebilir. Sorun yaşıyorsanız, şunları devre dışı bırakmayı denemelisiniz:

- Scratch 3 Geliştirici Araçları: Bu tarayıcı uzantısı, Geliştirici araçları eklentisinin bir kopyasıdır. Geliştirici Araçları tarayıcı uzantısını kaldırmalı ve bunun yerine eklentiyi açmalısınız.
- Better3.0: Bu tarayıcı uzantısı bazı eklentilere müdahale edebilir. Neyse ki, özelliklerinin çoğu eklenti olarak da mevcuttur.

## Güvenlik ve gizlilik

### Scratch Eklentileri güvenli mi?

Evet. Scratch Eklentileri'nin en son sürümünde herhangi bir güvenlik sorunu olmamalıdır. Scratch Eklentileri, açık kaynaklı bir projedir, bu nedenle kod, Scratch Eklentileri'nde emeği geçenler tarafından gözden geçirilmiştir. Ayrıca Chrome Web Mağazası, Firefox Eklentileri ve Microsoft Edge Eklentileri, Scratch Eklentileri'nin her yeni sürümünü mağazalarında yayınlamadan önce inceler.

### Bir güvenlik açığını nasıl bildirebilirim?

Bir güvenlik açığı bulursanız, lütfen `worldxlanguages (et) gmail.com` adresine e-posta göndererek World_Languages ile özel olarak iletişime geçin. 48 saat içinde yanıt alamazsanız, lütfen bir e-posta gönderdiğinizi belirterek [bir sorun oluştur](https://github.com/ScratchAddons/ScratchAddons/issues/)un.

[Güvenlik politikamızı oku](https://github.com/ScratchAddons/ScratchAddons/security/policy)yabilirsiniz veya [yayınladığımız tavsiyelerimizi kontrol ed](https://github.com/ScratchAddons/ScratchAddons/security/advisories?state=published)ebilirsiniz.

### Scratch Eklentileri'ni kullanırken hesabım güvende olacak mı?

Evet. Scratch hesabınızla ilgili özelliklerin, Scratch hesabınıza zarar vermeyeceklerinden emin olmak için Scratch Eklentileri, emeği geçenler tarafından kapsamlı bir şekilde incelenir. Scratch Eklentileri, hesap kimlik bilgilerinizi güvende tutar ve projelerinizi veya varlıklarınızı izniniz olmadan değiştirmez veya silmez. Ancak, isterseniz uzantıyı hesapla ilgili herhangi bir özellik olmadan kullanabilirsiniz.

Scratch Eklentileri'ndeki Eklentiler, depodaki birden fazla katkıda bulunan kişi tarafından da kontrol edilir. Bu nedenle hiç kimse kötü niyetli kodlarını bizden saklayamaz.

Tarayıcınızın dışına asla gizli veya kişisel olarak tanımlayıcı bilgiler göndermeyiz. Daha fazla bilgi için [uzantı gizlilik politikası](/docs/privacy/policies/extension)na göz atın.

## Scratch Eklentileri'ni Kullanmak

### Eklentileri nasıl etkinleştiririm?

Eklentileri etkinleştirmek için önce şuradan ayarlara gidin:

- açılır pencereyi açın ve sağ üst köşedeki dişli çark simgesini tıklayın
- https://scratch.mit.edu/scratch-addons-extension/settings adresine gitmiş oldunuz. Not: Bu bağlantının çalışması için uzantının kurulu olması gerekir.

Ardından, kenar çubuğunu veya arama kutusunu kullanarak etkinleştirmek istediğiniz eklentileri bulun. Bir eklentiyi etkinleştirmek için eklenti kutucuğunun sağ tarafındaki düğmeye tıklayın.

### Scratch'teki insanlara Scratch Eklentileri'nden bahsedebilir miyim?

Yapamazsınız ve lütfen yapmayınız. [burada](https://scratch.mit.edu/discuss/post/2907564/) tarayıcı uzantılarından/userscript'lerden söz edilmesini yasaklayan bir politika vardır ve ihlaller, Scratch Ekibinin gönderileri kaldırmasına veya hesapların sessize alınmasına neden olmuştur. Bununla birlikte, arkadaşlarınıza Scratch Eklentileri hakkında bilgi vermek için farklı yöntemler kullanabilirsiniz.

### Scratch Eklentileri'nin Scratch'i yavaşlattığını düşünüyorum. Ne yapabilirim?

Başta değişkenler sekmesi, hata ayıklayıcısı ve fare imlecini izleyen kedi blokları gibi karmaşık özellikleri olan eklentiler olmak üzere, ihtiyacınız olmayan eklentileri devre dışı bırakmayı deneyebilirsiniz. Performansa etkisi olan çoğu eklenti genişletildiğinde eklenti bilgilerinin orada bir uyarı olacaktır.

Bazı özel tavsiyeler:
- 60FPS eklentisini kapatın. Eklenti, bir projenin çalıştırabileceği maksimum hızı artırabilirken, gecikmeleri azaltmaz. Bu tür projeleri daha hızlı çalıştırabilmek için [TurboWarp](https://turbowarp.org/)'u kullanın.
- Proje çalışırken "Değişken yöneticisi" eklentisi kullanılmamalıdır.

### Bildirimleri alamıyorum. Peki neden?

İlk olarak, "Scratch Bildirimcisi" eklentisini devre dışı bırakın ve yeniden etkinleştirin. Bu, bazı sorunları çözebilir.

Sorun devam ederse, işletim sisteminin bildirim ayarlarını kontrol edin. -Google Chrome gibi- tarayıcıların bildirim göndermesine izin vermelisiniz.

- Windows'ta: Ayarlar'ı açın, "Bildirimler ve eylemler" kategorisini açın, ardından "Bu gönderenlerden bildirim al" ögesini bulun ve tarayıcınızın yanındaki ayarı açın. Ayrıntılı bilgi için [Microsoft'un yardım makalesi](https://support.microsoft.com/tr-tr/windows/change-notification-settings-in-windows-8942c744-6198-fe56-4639-34320cf9444e)ni okuyun.
- macOS'ta: Sistem Tercihleri'ni açın, ardından Bildirimler bölümüne gidin. Soldan tarayıcınızı (ör. Google Chrome) seçin ve bildirimleri etkinleştirin. Daha ayrıntılı bilgi için [Apple'ın yardım makalesi](https://support.apple.com/tr-tr/HT204079)ni okuyun.

Ayrıca "odaklanma yardımı"nın (Windows'ta) ya da "Rahatsız Etmeyin"in (macOS'ta) devre dışı bırakıldığından da emin olmalısınız.

### Proje video kaydedicisi eklentisi ile yapılan kayıtları nasıl izlerim?

Teknik sınırlamalar nedeniyle, bu eklenti ile kaydedilen videolar WebM formatındadır. .webm dosyalarını tarayıcınızı kullanarak -yani dosyayı sürükleyip bırakarak- veya [VLC Media Player](https://www.videolan.org/) gibi onu destekleyen bir medya oynatıcı kullanarak görüntüleyebilirsiniz.

WebM dosyalarını MP4 veya diğer biçimlere dönüştürmek için [HandBrake](https://handbrake.fr/) veya [CloudConvert](https://cloudconvert.com/webm-to-mp4) gibi WebM'i destekleyen bir video dönüştürme yazılımı kullanabilirsiniz. Ancak bu dosyaları bir tarayıcı veya medya oynatıcı ile görüntülemenizi öneririz. Videonun boyutuna bağlı olarak bu işlemin uzun sürebileceğini unutmayın.

### Easter egg eklentilerini nasıl etkinleştirebilirim?

Easter egg eklentilerini ortaya çıkarmak için, ayarlar sayfasında klavyenizle Konami Kodunu (↑↑↓↓←→←→BA) yazın. Bundan sonra, easter egg eklentileri gösterilecek ve onları etkinleştirmenize izin verilecektir.

Easter egg eklentilerimizden bazıları "Büyük harfli Hesap Ayarları" ve "Noktalı virgül hatası"dır. Tam bir liste için [eklentiler sekmesi](/tr/addons)ne göz atın.

## Katkıda bulunmak

### Scratch Eklentileri'ne nasıl katkıda bulunabilirim?

Öncelikle, Scratch Eklentileri'ne katkıda bulunmaya gösterdiğiniz ilgi için teşekkür ederiz!

Açık kaynak kodlu bir proje olarak her türlü katkıya açığız. Önceden sormanıza gerek yok -- herkes katkıda bulunabilir! Birçoğu programlama bilgisi gerektirmeyen yollarla katkıda bulunabilirsiniz.

- **Biraz kod ekleyin**

  JavaScript, HTML ve CSS hakkında bilginiz varsa hataları düzelterek, ayarlamalar yaparak veya özellikler ekleyerek katkıda bulunabilirsiniz.

  Değişikliklerinizi ana uzantıya dâhil etmek için bir pull request, yani çekme isteği oluşturmanız gerekir. Bunu, [depo](https://github.com/ScratchAddons/ScratchAddons/)yu çatallayarak, bir dal oluşturarak, gerekli değişiklikleri yaparak ve ardından bir çekme isteği oluşturma seçeneğini bularak yapabilirsiniz. Birleştirilmeden önce onu gözden geçireceğiz ve büyük olasılıkla bazı değişiklikler yapacağız.

  Ayrıca, sitemiz gibi organizasyonun diğer yönlerine de katkıda bulunabilirsiniz. Tüm depolarımızı [GitHub organizasyon sayfamız](https://github.com/ScratchAddons)da görüntüleyebilirsiniz.

- **Bir fikir önerin**

  Scratch Eklentileri'ne iyi bir katkı olacağını düşündüğünüz bir fikriniz mi var? [Bize söyleyin!](#sanırım-bir-özelliği-atlamışsınız-ne-yapabilirim)

- **Bir hata bildirin**

  Eklentilerimizden birinde, ayarlar sayfasında veya uzantımızdaki başka herhangi bir şeyde bir hata mı buldunuz? [Bize bir hata raporu gönder](#bir-sorun-bulursam-ne-yapabilirim)in.

- **Scratch Eklentileri'ni çevirin**

  Başka bir dili akıcı konuşabiliyorsanız, Scratch Eklentileri'ni söz konusu dile çevirmeye/yerelleştirmeye yardımcı olabilirsiniz. [Yerelleştirme ekibine katıl](/tr/docs/localization/joining-the-localization-team)arak başlayabilirsiniz.

- **Belgelerinizi yazın**

  Scratch Eklentileri'nin iç işleyişine aşina mısınız? Eğer öyleyse, bunun için belgeler yazabilirsiniz. Belgeler [sitemizin deposunda](https://github.com/ScratchAddons/website-v2/tree/master/content/docs) mevcuttur. Bir çekme isteği açmaktan çekinmeyin!

- **Geri bildirim gönderin**

  [Bu sayfa](https://scratchaddons.com/tr/feedback)da geri bildirim gönderebilirsiniz. Geri bildiriminiz, uzantı geliştirmede bize farklı bir bakış açısı verebilir ve dikkat edilmesi gereken şeyleri bilmemize ve hataları düzeltmemize yardımcı olabilir.

- **Mağazalarda Scratch Eklentileri hakkında yorum bırakın**

  [Chrome uzantı sayfası](https://chrome.google.com/webstore/detail/fbeffbjdlemaoicjdapfpikkikjoneco)nda, [Firefox eklenti sayfası](https://addons.mozilla.org/firefox/addon/scratch-messaging-extension/)nda veya [Microsoft Edge eklenti sayfası](https://microsoftedge.microsoft.com/addons/detail/scratch-addons/iliepgjnemckemgnledoipfiilhajdjj)nda Scratch Eklentileri hakkında yorum bırakabilirsiniz. Bu, başkalarını uzantıyı yüklemeye ikna etmenin harika bir yoludur!

- **Depomuza yıldız ekleyin**

  Temel olarak GitHub'ın yıldızı, Scratch yıldızına/favorisine benzer. Bunu [depomuz](https://github.com/ScratchAddons/ScratchAddons)a gidip sağ üst köşedeki "Yıldız" düğmesine tıklayarak yapabilirsiniz.

- **Bunu dünyaya yayın**

  Arkadaşlarınız, akrabalarınız ve öğretmenleriniz de dâhil olmak üzere herkese Scratch Eklentileri hakkında bilgi verebilirsiniz. Sizden sadece [bunu Scratch sitesinde yapma](#scratchteki-insanlara-scratch-eklentilerinden-bahsedebilir-miyim)manızı istiyoruz.

### Kendi eklentimi nasıl oluşturabilirim?

Bununla ilgili daha fazla bilgiyi [buradan](/tr/docs/develop/getting-started) okuyun.

### Bir sorun bulursam ne yapabilirim?

Bu yöntemlerden birini kullanarak bize söyleyebilirsiniz.

- [Geri bildirim formumuz](https://scratchaddons.com/tr/feedback) aracılığıyla bize bildirin.
- [Depo](https://github.com/ScratchAddons/ScratchAddons/issues)da bir sorun oluşturun.
- [Tartışma sekmemiz](https://github.com/ScratchAddons/ScratchAddons/discussions)de bir gönderi oluşturun.
- [Discord sunucumuz](https://discord.gg/R5NBqwMjNc)dan bize bildirin.

### Sanırım bir özelliği atlamışsınız. Ne yapabilirim?

Uzantı için bir eklenti önermek istiyorsanız veya başka bir iyi fikriniz varsa, [bu yöntemlerden biri](#bir-sorun-bulursam-ne-yapabilirim)ni kullanarak bize bunu söyleyin.

### Scratch Eklentileri hakkında nerede konuşabilirim?

Bunu [Tartışma sekmemiz](https://github.com/ScratchAddons/ScratchAddons/discussions)de veya [Discord sunucumuz](https://discord.gg/R5NBqwMjNc)da yapabilirsiniz. Orada sorular sorabilir ve Scratch Eklentileri topluluğuyla etkileşim kurabilirsiniz.

## Teknik taraf

### "Eklenti" tam olarak nedir?

Eklenti, bir uzantıya veya kullanıcı yazısına benzer. Ancak Scratch Eklentileri, alan adı tarafından sağlanan özel API' ler kullanırlar. Bu API' ler, eklentilerin bir Scratch sayfasında komut dosyaları çalıştırmasına (userscript'ler), arka planda komut dosyaları çalıştırmasına (kalıcı komut dosyaları) veya Scratch web sitesine stiller uygulamasına (userstyle'lar) izin verir.

Userscript'ler, Scratch ile ilgili bilgileri (örneğin, şu anda oturum açmış olan kullanıcı) almalarına ve uzantı API'lerini (bildirim gönderme gibi) kullanmalarına olanak tanıyan `addon.*` JavaScript API'lerini kullanabilir.

### Her şey bir eklenti ise, Scratch Eklentileri ne yapıyor o halde?

Kendi başına Scratch Eklentileri sadece bir eklenti yükleyicidir. Başlıca görevleri şunlardır:

- Kullanıcıların eklentileri etkinleştirmesine, devre dışı bırakmasına ve yapılandırmasına izin verir.
- Eklentileri çalıştırın ve onlara API'ler sağlayın.
- Eklentilere faydalı veriler sağlayın (örneğin, addon.auth API gibi).
- Eklenti, userscript'ler tarafından kullanılmak üzere prototipleri kirletin.
- Redux durumuna erişmenin ve değiştirmenin yollarını sağlayın.
- Eklentilerin birbirine müdahale etmesini önler.
- Farklı eklentilerde tekrarlanan, gereksiz özelliklerden kaçınır.

## Diğer

### Kendimi katkıda bulunanlar sayfasına/sayfasından nasıl ekleyebilirim/kaldırabilirim?

Adınızın sayfada yer almasını istiyorsanız lütfen [bu issue](https://github.com/ScratchAddons/contributors/issues/{{< specifics/contributors-issue >}})'nun talimatlarını okuyun ve uygulayın.

Adınızın sayfada görünmesini istemiyorsanız, lütfen katkıda bulunanlar depomuzda bir issue oluşturarak veya diğer iletişim araçlarını kullanarak bize bildirin. Rahatsızlık için özür dileriz.

### Daha fazla sorum var!

Yanıtlanması gereken başka sorularınız varsa [Tartışma sekmemiz](https://github.com/ScratchAddons/ScratchAddons/discussions)de bir gönderi oluşturabilir veya [Discord sunucumuz](https://discord.gg/R5NBqwMjNc)a bir mesaj gönderebilirsiniz. Elimizden geldiğince cevap vereceğiz!
